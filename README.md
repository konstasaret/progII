Καλώς ήλθατε στην εφαρμογή StopSpread!
======================================

Η εφαρμογή αυτή δημιουργήθηκε στα πλαίσια του μαθήματος *Προγραμματισμός ΙΙ* και έχει ως στόχο τον περιορισμό της εξάπλωσης του κορονοϊού.  
Εδώ θα βρείτε τον τρόπο χρήσης της εφαρμογής.

Ο κάθε χρήστης με τη δημιουργία του προσωπικού του λογαριασμό στην εφαρμογή, αποκτά πληθώρα δυνατοτήτων.
Αρχικά, μπορεί να εισάγει τις τοποθεσίες που επισκέπτεται, αναφέροντας την ημερομηνία και τις ώρες κατά τις οποίες παρέμεινε στο χώρο. Τα δεδομένα αυτά είναι προσωπικά και δε γνωστοποιούνται σε τρίτους.
Σε περίπτωση που ο χρήστης βρεθεί στον ίδιο τόπο και την ίδια χρονική στιγμή με κάποιον χρήστη ο οποίος διαγνώσθηκε θετικός, τότε ο πρώτος ενημερώνεται μέσω της εφαρμογής.
Αντίστοιχα, αν κάποιος διαγνωσθεί θετικός, επιλέγει από το μενού *Διαγνώσθηκα θετικός*, ώστε να ειδοποιηθούν έγκαιρα όσοι χρήστες πιθανόν συναναστράφηκαν μαζί του.
Επιπλέον, οι χρήστες έχουν πρόσβαση και σε άλλες δυνατότητες της εφαρμογής, όπως η ενημέρωση για στατιστικά από την Ελλάδα και τον κόσμο, η ανάγνωση προσωπικών Covid-ιστοριών/εμπειριών αλλά και χρήσιμων πληροφοριών για το πως μπορούν να προστατεύσουν τους εαυτούς τους και τους γύρω τους.

Ας δούμε πιο αναλυτικά πως μπορεί κανείς να χρησιμοποιήσει την εφαρμογή:
------------------------------------------------------------------------
Η πρώτη φορά: Επιλέξτε από το αρχικό μενού *Δημιουργία νέου χρήστη*. Στη συνέχεια εισάγετε το όνομα χρήστη σας. Στη συνέχεια, εισάγετε τον κωδικό χρήστη σας και έπειτα επιβεβαιώστε τον. **Ο λογαριασμός σας έχει δημιουργηθεί με επιτυχία!**
Για να συνδεθείτε επιλέξτε *Σύνδεση* και εισάγετε το όνομα και τον κωδικό χρήστη σας.  

**Επιλογές:**
  1. Αν επισκεφθήκατε μια τοποθεσία, επιλέξτε *1. Προσθήκη νέας τοποθεσίας* και έπειτα εισάγετε σωστά το μέρος και την ώρα.
  2. Μπορείτε να δείτε όλες τις τοποθεσίες που επισκεφθήκατε, επιλέξτε *3. Δες τις τοποθεσίες σου*.
  3. Μπορείτε επιπλέον να διαγράψετε κάποια τοποθεσία επιλέγοντας *8. Διέγραψε μία τοποθεσία σου*.
  4. Αν ενδιαφέρεστε να ενημερωθείτε για τα στατιστικά της Ελλάδας και του κόσμου, μπορείτε να επιλέξετε τις αντίστοιχες επιλογές (*4. Δες στατιστικά για την Ελλάδα* και *5. Δες στατιστικά για όλο τον κόσμο*)
  5. Πληκτρολογώντας την επιλογή *6.Δες περιστατικά του ιού*, μπορείτε να διαβάσετε προσωπικές ιστορίες άλλων χρηστών που νόσησαν με κορονοϊό. Αντίστοιχα, μπορείτε να γράψετε κι εσείς την προσωπική σας εμπειρία.
  6. Στην επιλογή *7. Συχνές Ερωτήσεις* μπορείτε να βρείτε βασικές πληροφορίες σχετικές με τον ιό, συνοδευόμενες από απαντήσεις μικρής έκτασης.
  7. Μπορείτε να αξιολογήσετε την εφαρμογή ή/και να δείτε τις αξιολογήσεις άλλων χρηστών, επιλέγοντας *9. Αξιολόγηση της εφαρμογής*.
  8. Η τελευταία επιλογή *10. Διαγραφή χρήστη και δεδομένων*, ελπίζουμε να μη σας φανεί χρήσιμη παρά μόνο με το πέρας της πανδημίας!
  9. Τέλος, μην ξεχνάτε να επιλέγετε *11. Αποσύνδεση* κάθε φορά που εξέρχεστε από την εφαρμογή.
  
  **Με εκτίμηση, τα μέλη της ομάδας!**
 
